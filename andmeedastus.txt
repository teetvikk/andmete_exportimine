Andmete eksportimine, turvaliselt teise serverisse transportimine ja seal importimine (paaristöö)

Ülesande kirjeldus
Varasemas ülesandes lõid sa andmebaasi, milles on vähemalt ühes tabelis 2M rida. Nüüd pead looma sellest andmebaasist dump-faili ja edastama selle teise õppija kätte turvaliselt. Dump-fail ei tohi olla avalikult kättesaadav mitte ühegi sekundi jooksul.

Õppijate Alpine Linux masinad asuvad igaüks NAT-i taga, mistõttu nad ei näe üksteist otse. Faili edastamiseks tuleb kasutada turvalist kanalit, näiteks Tailscale’i võrku või mõnda muud privaatset lahendust, mis tagab andmete konfidentsiaalsuse.

Ülesande eesmärk
Koosta protseduur, millega:

lood dump-faili oma Alpine Linux masinas,
transpordid selle turvaliselt teise õppija Alpine Linux serverisse,
impordid dumpi tema serveris,
dokumenteerid kogu protsessi ekraanipiltidega.
Ekraanipiltidelt peab olema selgelt aru saada:

kust protsess algas andmete ekspordiga (sinu Alpine masin),
kuidas saadi fail teisele poole turvaliselt
kus see lõppes (saaja masinas saab käivitada mõne päringu sellel andmebaasil),
mõlemas masinas peab olema nähtav /etc/hostname faili sisu (kujuga eesnimi-perenimi-alpine).
Nõuded
Dump-fail tuleb luua ja krüpteerida enne transporti.
Transport peab toimuma turvalise kanali kaudu (nt Tailscale, SSH, SFTP vms).
Fail ei tohi olla avalikus asukohas mitte ühegi hetkega.
Impordiprotsess peab olema dokumenteeritud – peab olema näha, et dump imporditi ja töötab.
Ekraanipiltidel peavad olema nähtavad mõlema masina hostnamenimed ja käsuread.
Soovitused
Tailscale on lihtsaim viis NAT-i taga olevate masinate ühendamiseks.
Dump-faili võib krüpteerida GPG abil või kasutada krüpteeritud ühendust (nt scp üle Tailscale’i).
Faili sisu ei tohi edastuse käigus lekkida.
Pärast importi kustuta ajutised failid.
Hindamiskriteeriumid
Turvalisus: dump ei olnud avalikus asukohas ja liikus krüpteeritult.
Tõendatavus: ekraanipiltidelt on nähtav kogu protsess ja igal ekraanipildil on näha masina hostname'i (milles on õ